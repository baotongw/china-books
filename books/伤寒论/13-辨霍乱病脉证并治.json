{
    "title": "辨霍乱病脉证并治",
    "author": "作者：张仲景",
    "content": [
        "　　问曰：病有霍乱者何？答曰：呕吐而利，名曰霍乱。",
        "　　问曰：病发热，头痛，身疼，恶寒，吐利者，此属何病？答曰：此名霍乱。自吐下，又利止，复，更发热也。",
        "　　伤寒，其脉微涩者，本是霍乱，今是伤寒，却四五日，至阴经上转入阴，必利，本呕，下利者，不可治也。欲似大便而反矢气，仍不利者，属阳明也，便必硬，十三日愈，所以然者，经尽故也。",
        "　　下利后，当便硬，硬则能食者愈；今反不能食，到后经中，颇能食，复过一经能食，过之一日，当愈。不愈者，不属阳明也。",
        "　　恶寒脉微，而复利，利止，亡血也，四逆加人参汤主之。",
        "　　霍乱，头痛，发热，身疼痛，热多，欲饮水者，五苓散主之；寒多，不用水者，理中丸主之。",
        "　　理中丸方",
        "　　人参（甘温） 甘草（炙，甘平） 白术（甘温） 干姜（辛热）以上各三两",
        "　　右四味，捣筛为末，蜜和丸，如鸡黄大，以沸汤数合，和一丸，研碎，温服之。日三服，夜二服，腹中未热，益至三四丸，然不及汤。汤法，以四物，依两数切，用水八升，煮取三升，去滓，温服一升，日三服。",
        "　　加减法：",
        "　　若脐上筑者，肾气动也，去术加桂四两。",
        "　　吐多者，去术，加生姜三两。",
        "　　下多者，还用术；悸者，加茯苓二两。",
        "　　渴欲得水者，加术，足前成四两半。",
        "　　腹中痛者，加人参，足前成四两半。",
        "　　寒者，加干姜，足前成四两半。",
        "　　腹满者，去术，加附子一枚。服汤后，如食顷，饮热粥一升许，微自温，勿发揭衣被。",
        "　　吐利止而身痛不休者，当消息和解其外，宜桂枝汤小和之。",
        "　　吐利汗出，发热恶寒，四肢拘急，手足厥冷者，四逆汤主之。",
        "　　既吐且利，小便复利而大汗出，下利清谷，内寒外热，脉微欲绝者，四逆汤主之。",
        "　　吐已下断，汗出而厥，四肢拘急不解，脉微欲绝者，通脉四逆加猪胆汁汤主之。",
        "　　吐利发汗，脉平，小烦者，以新虚不胜谷气故也。"
    ],
    "translationArr": [
        "译文",
        "作者：佚名",
        "　　问：什么叫霍乱?答：呕吐与腹泻并作，病势急骤，倾刻间有挥霍撩乱之势的，这就叫霍乱。",
        "　　问：症候表现为发热、头痛、身痛、畏寒、呕吐腹泻并作，这是什么病?答：这叫霍乱。霍乱的呕吐腹泻是自内而发，故初起与表证同时出现，并且在呕吐腹泻停止后还有头痛、畏寒、发热等表证存在。",
        "　　伤寒病，脉象微涩，这是因为原先患霍乱，吐泻太甚、津液大伤的缘故。经过四五天，病邪由阳经传入阴经，势必会发生腹泻。如果起病就吐泻的，是霍乱病吐泻，不可按伤寒论治。如果病人想解大便，反而只打屁，却解不出大便的，这是病已转属阳明，大便一定硬结，估计十三天可以痊愈。之所以这样，是因为腹泻后津伤肠燥，大便应当变硬。如果病人能够饮食的，为胃气恢复，则病即可痊愈。现在病人反而不能饮食，为胃气未复。经过六天，邪气行至下一经，此时病人稍能进食，为胃气稍复。再过六天，邪气又经过一经，此时病人已能够进食，示邪气行经尽、邪气衰尽、胃气恢复，那么再过一天，即十三天，疾病就会痊愈。如果到时不痊愈的，就不是阳明病了。",
        "　　畏寒、脉微而又腹泻，因泻利过度、津液内竭而腹泻停止的，用四逆加人参汤主治。",
        "　　四逆加人参汤方",
        "　　甘草二两，炙附子一枚，生用，去皮，破成八片干姜一两半人参一两以上四味药，用水三升，煎煮成一升二合，去掉药渣，分两次温服。",
        "　　霍乱病，吐泻，头痛发热，身疼痛，为霍乱表里同病，如果表热较甚而想喝水的，用五苓散主治；如果中焦寒湿偏盛而不想喝水的，用理中丸主治。",
        "　　理中丸方",
        "　　人参干姜甘草白术各三两以上四味药，捣细筛末，用蜜混合作成鸡蛋黄大小的药丸，然后用开水数合，与一粒药丸混合研碎，趁热服用，白天服三四次，夜晚服二次。服药后，腹中未感觉热的，可加至三四药丸。然而，丸药的效果不如汤剂。汤剂的制作方法是：将以上四味药稍切细，用水八升，煎煮成三升，去掉药渣，每次温服一升，一日服三次。如果出现脐上筑筑然悸动的，是肾气上逆，去白术，加桂枝四两；如果呕吐甚的，去白术，加生姜三两；如果腹泻严重的，仍用白术；如果心悸不宁的，加茯苓二两；口渴要喝水的，加白术，补足上用量到四两半；腹中疼痛的，加人参，补足上药量到四两半；腹部胀满的，去白术，加附子一枚。服药后约一顿饭的时间，吃热稀一升左右，以助药力；并取暖保温，不要脱衣揭被。",
        "　　呕吐腹泻停止，而身体疼痛仍不解除的，是里和表未解，应当斟酌使用解表的方法，可用桂枝汤解肌祛风，微微和解表邪。",
        "　　呕吐腹泻，汗出，发热畏寒，四肢拘挛紧急，手足厥冷的，是阴盛阳亡的表现，急用四逆汤回阳救逆。",
        "　　呕吐腹泻交作，而又小便通畅，大汗淋漓，所泻之物完谷不化，体表发热，脉微弱至极、似有似无，这是内真寒外假热的阴盛格阳证，急用四逆汤回阳救逆。",
        "　　呕吐腹泻已经停止，却见汗出而手足厥冷，四肢挛急不解，脉象微弱、似有似无的，是阴竭阳亡的危候，用通脉四逆加猪胆汤主治。",
        "　　心俞：本穴系心在背之俞穴，内应心脏，是心气转输、输注之穴。心主血、藏神，有理气和血，化痰宁心，安神之功。主治心脏疾患。",
        "　　通脉四逆加猪胆汁汤方",
        "　　甘草二两，炙干姜三两，强壮的人可用四两附子大的一枚，生用，去皮，破成八片猪胆汁半合以上四味药，用水三升，先加入前三味药煎煮至一升二合，去掉药渣，再加入猪胆汁，分两次温服。服药后，病人脉搏就会恢复。如果没有猪胆，也可以用羊胆代替。",
        "　　呕吐、腹泻、汗出以后，脉搏呈平和之象，还感觉微烦不适的，是病后新虚，脾胃之气尚弱，不能消化食物所致。只要适当节制饮食，就可痊愈。▲",
        "参考资料："
    ],
    "reference": [
        "佚名.360doc.http://www.360doc.com/content/13/0510/06/8726658_284285410.shtml"
    ]
}