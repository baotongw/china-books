{
    "title": "膀胱腑方·膀胱虚实第二",
    "author": "作者：孙思邈",
    "content": [
        "　　（脉四首 方六首）",
        "　　膀胱实热　　左手尺中神门以后脉阳实者，足太阳经也。病苦逆满腰中痛，不可俯仰劳也，名曰膀胱实热也。",
        "　　右手尺中神门以后脉阳实者，足太阳经也。病苦胞转不得小便，头眩痛烦满，脊背强，名曰膀胱实热也。",
        "　　治膀胱实热方∶",
        "　　石膏（八两） 栀子仁（一作瓜子仁） 茯苓 知母（各三两） 蜜（五合） 淡竹叶 生地（切，各一升）",
        "　　上七味 咀，以水七升，煮取二升，去滓，下蜜，煮二沸，分三服，须利，加芒硝三两。",
        "　　治膀胱热病不已，舌干咽肿方∶",
        "　　蜜（七合） 升麻 大青（各三两） 射干 生元参 黄柏 蔷微根白皮（各四两）",
        "　　上七味以水七升，煮取一升，去滓，下蜜，煮二沸，细细含之。",
        "　　膀胱虚冷　　左手尺中神门以后脉阳虚者，足太阳经也。病苦脚中筋急，腹中痛，引腰背不可屈伸，转筋恶风偏枯，腰痛，外踝后痛，名曰膀胱虚冷也。",
        "　　右手尺中神门以后脉阳虚者，足太阳经也。病苦肌肉振动，脚中筋急，耳聋，忽忽不闻，恶风飕飕作声，名曰膀胱虚冷也。",
        "　　治膀胱虚冷，饥不欲饮食，面黑如炭，腰胁疼痛方∶",
        "　　磁石（六两） 黄 茯苓（各三两） 五味子 杜仲（各四两） 白术 白石英（各五两）",
        "　　上七味 咀，以水九升，煮取三升，分三服。",
        "　　治膀胱冷咳唾则有血，喉鸣喘息方∶",
        "　　羊肾（一具） 人参 元参 黄桂心 川芎 甘草（各三两） 茯苓（四两） 骨皮 生姜（各五两） 白术（六两）",
        "　　上十一味 咀，以水一斗二升，先煮羊肾，减三升，去肾下药，煮取三升，去滓，分三服。",
        "　　龙骨丸　　治膀胱肾冷，坐起欲倒，目KT KT ，气不足骨痿方。",
        "　　龙骨 柏子仁 地黄 甘草 防风（各五分） 黄 禹余粮 白石英 桂心 茯苓（各七分） 五味子 羌活 人参 附子（各六分） 山萸肉 元参 川芎（各四分） 磁石 杜仲 干姜（各八分）",
        "　　上二十味为末，蜜丸如梧子大，空腹酒服三十丸，日二，加至四十丸。",
        "　　治膀胱寒，小便数，漏精稠如白米泔方∶",
        "　　赤石脂 白石脂（各五分） 地黄（三分） 苁蓉（六分） 赤雄鸡肠 鸡 （各两具） 桑螵蛸 牡蛎 龙骨 川连（各四分）",
        "　　上十味治下筛，纳鸡肠及 中缝塞，蒸之令熟，曝干合捣为散，以酒和服方寸匕，日三．？"
    ]
}