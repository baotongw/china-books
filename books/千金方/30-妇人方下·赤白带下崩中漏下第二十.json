{
    "title": "妇人方下·赤白带下崩中漏下第二十",
    "author": "作者：孙思邈",
    "content": [
        "　　（论二首 方六十三首 灸法八首）",
        "　　论曰∶诸方说三十六疾者，十二 、九痛、七害、五伤、三痼不通是也。何谓十二 ，是所下之物，一曰状如膏，二曰如黑血，三曰如紫汁，四曰如赤肉，五曰如脓痂，六曰如豆汁，七曰如葵羹，八曰如凝血，九曰如清血、血似水，十曰如米泔，十一曰如月浣乍前乍却，十二曰经度不应期也。何谓九痛？一曰阴中痛伤，二曰阴中淋沥痛，三曰小便即痛，四曰寒冷痛，五曰经来即腹中痛，六曰气满痛，七曰汁出阴中如有虫啮痛，八曰胁下分痛，九曰腰胯痛。何谓七害？一曰窍孔痛不利，二曰中寒热痛，三曰小腹急坚痛，四曰脏不仁，五曰子门不端引背痛，六曰月浣乍多乍少，七曰害吐。何谓五伤？一曰两胁支满痛，二曰心痛引胁，三曰气结不通，四曰邪思泄利，五曰前后痼寒。何谓三痼？一曰羸瘦不生肌肤，二曰绝产乳，三曰经水闭塞。病有异同具治之方。",
        "　　白垩丸　　治女人三十六疾方（又方见后）。",
        "　　白垩 龙骨 芍药（各十八铢） 黄连 当归 茯苓 黄芩 瞿麦 白蔹 石苇 甘草 牡蛎 细辛 附子 禹余粮 白石脂 人参 乌贼骨 本 甘皮 大黄（各半两）",
        "　　上二十一味为末，蜜和丸如梧子大，空腹饮服十丸，日再，不知加至二十，日知，一月百病除。若十二 ，倍牡蛎、禹余粮、乌贼骨、白石脂、龙骨。若九痛，倍黄连、白蔹、甘草、当归。若七害，倍细辛、 本，甘皮，加椒、茱萸各一两。若五伤，倍大黄、石苇、瞿麦。若三痼，倍人参，加赤石脂、矾石、巴戟天各半两。合药时随病增减之。",
        "　　赤石脂丸　　治女人腹中十二疾，一曰经水不时，二曰经来如清水，三曰经水不通，四曰不周时，五曰生不乳，六曰绝无子，七曰阴阳减少，八曰腹苦痛如刺，九曰阴中冷，十曰子门相引痛，十一曰经来冻如葵汁状，十二曰腰急痛。凡此十二病，得之时，因与夫卧起，月经不去，或卧湿冷地，及以冷水洗浴，当时取快，而后生百病，或疮痍未瘥，便合阴阳，及起早作劳，衣单席薄，寒从下入方。",
        "　　赤石脂 半夏（各一两六铢） 川椒 干姜 吴茱萸 当归 桂心 丹参 白蔹 防风（各一两） 芦（半两）",
        "　　上十一味为末，蜜和丸如梧子大，每日空心酒服十丸，日三，不知稍加，以知为度。",
        "　　白石脂丸　　治妇人三十六疾，胞中痛，漏下赤白方。",
        "　　白石脂 乌贼骨 禹余粮 牡蛎（各十八铢） 赤石脂 干地黄 干姜 龙骨 桂心 石苇白蔹 细辛 芍药 黄连 附子 当归 黄芩 川椒 钟乳 白芷 川芎 甘草（各半两）",
        "　　上二十二味为末，蜜和丸如梧子大，每日空心酒下十五丸，日再。一方有黄柏半两。",
        "　　小牛角散　　治带下五贲；一曰热病下血；二曰寒热下血；三曰经脉未断，为房事则血漏；四曰经来举重，伤任脉下血；五曰产后脏开经利。五贲之病，外实内虚方。",
        "　　牛角 （一枚，烧令赤） 鹿茸 禹余粮 当归 干姜 续断（各二两） 阿胶（三两）乌贼骨 龙骨（各一两） 赤小豆（二升）",
        "　　上十味治下筛，空腹以酒服方寸匕，日三。（《千金翼》无鹿茸、乌贼骨）",
        "　　龙骨散　　治淳下十二病绝产，一曰白带，二曰赤带，三曰经水不利，四曰阴胎，五曰子脏坚，六曰脏癖，七曰阴阳患病痛，八曰内强，九曰腹寒，十曰脏闭，十一曰五脏酸痛，十二曰梦与鬼交，宜服之。（淳下一本作腹下。",
        "　　龙骨（三两） 黄柏 半夏 灶中黄土 桂心 干姜（各二两） 石苇 滑石（各一两）乌贼骨 代赭（各四两） 白僵蚕（五枚）",
        "　　上十一味治下筛，酒服方寸匕，日三，白多者加乌贼骨，僵蚕各二两，赤多者加代赭五两，小腹泠加黄柏二两，子脏坚加干姜、桂心各二两。以上各随病增之，服药三月有子即住药，药太过多生两子，当审方取好药。寡妇童女不可妄服。",
        "　　治女子带下诸病方∶ ",
        "　　大黄（蒸三斗米下） 附子 茯苓 牡蒙 牡丹 桔梗 葶苈（各三两） 浓朴 川芎 人参 当归 虻虫 川椒 吴茱萸 柴胡 干姜 桂心（各半两） 细辛（二两半）",
        "　　上十八味为末，蜜和丸如梧子大，每日空心酒服二丸，不知加之，以腹中温温为度。（一本有麻子、泽兰，无川椒、葶苈。",
        "　　治带下百病无子，服药十四日下血，二十日下长虫及青黄汁出，三十日病除，五十日肥白方∶ ",
        "　　大黄（破如豆粒，熬令黑色） 柴胡 朴硝（各一斤） 川芎（五两） 干姜 川椒（各一升）",
        "　　上七味为末，蜜和丸如梧子大，先食米饮服七丸，不知加至十丸，以知为度。",
        "　　治带下方∶ ",
        "　　枸杞根（一升） 生地黄（五升）",
        "　　上二味 咀，以酒一斗，煮取五升，分为三服治妇人及女子赤白带下方∶ ",
        "　　禹余粮 当归 川芎（各一两半） 赤石脂 白石脂 阿胶 龙骨 石苇（各一两六铢）乌贼骨 黄柏 白蔹 黄芩（一用黄连） 续断 桑耳 牡蛎（各一两）",
        "　　上十五味为末，蜜和丸如梧子大，空心饮下十五丸，日再，加至三十丸为度。",
        "　　白马蹄丸　　治女人下焦寒冷，成带下赤白浣方。",
        "　　白马蹄 鳖甲 附子 龟甲 川椒（各一两） 磁石 甘草 杜仲 当归 续断 萆 禹余粮 桑耳 川芎 鲤鱼甲（各二两）",
        "　　上十五味为末，蜜和丸如梧子大，以酒服十丸，加至三十丸，日三服。（一本无龟甲）",
        "　　白马散　　治带下方（下白者取白马 ，下赤者取赤马 ，随色取之。）",
        "　　白马 （二两） 龟甲（四两） 鳖甲（十八铢） 牡蛎（一两十八铢）",
        "　　上四味下筛，空心酒下方寸匕，日三服，加至一匕半。",
        "　　治五色带下方∶ ",
        "　　服大豆紫汤，日三服。（方见前三卷风篇中。）",
        "　　又方 烧马左蹄为末，以酒服方寸匕，日三服。",
        "　　又方 烧狗头和毛皮骨为末，以酒服方寸匕。",
        "　　又方 煮甑带汁服一杯良。",
        "　　又方 烧马蹄底护干为末，酒服方寸匕，日三。",
        "　　云母芎散　　卫公治五崩身瘦，咳逆烦满少气，心下痛，面生疮，腰痛不可俯仰，阴中肿如有疮状，毛中痒，时痛与子脏相通，小便不利，常拘急，头眩，颈项急痛，手足热，气逆冲急，心烦不得卧，腹中急痛，食不下，吞酸噫苦，上下肠鸣，漏下赤白青黄黑汁，大臭如胶污衣状，皆是内伤所致。中寒即下白，热即下赤，多饮即下黑，多食即下黄，多药即下青，或喜或怒，心中常恐，或忧劳便发动，大恶风寒方。",
        "　　云母 芎 代赭 东门边木（烧，各一两） 白僵蚕 乌贼骨 白垩 皮（各六铢）鳖甲（一作龟甲） 桂心 伏龙肝 生鲤鱼头（各十八铢）",
        "　　上十二味治下筛，酒服方寸匕，日三夜一。（一方有龙骨、干葛。）",
        "　　慎火草散　　治崩中漏下赤白青黑，腐臭不可近，令人面黑无颜色，皮骨相连，月经失度，往来无常，小腹弦急，或苦绞痛上至心，两胁肿胀，食不生肌肤，令人偏枯，气息乏少，腰背痛连胁，不能久立，嗜卧困懒方。（又方见后。）",
        "　　慎火草 白石脂 禹余粮 鳖甲 干姜 细辛 当归 川芎 石斛 芍药 牡蛎（各二两）",
        "　　上十六味治下筛，空腹酒服方寸匕，日三，稍加至二匕。若寒多者加附子、川椒，热多者加知母，黄芩各一两，白多者加干姜、白石脂，赤多者加桂心、代赭各二两。",
        "　　禹余粮丸　　治崩中赤白不绝困笃方。",
        "　　禹余粮（五两） 白马蹄（十两） 龙骨（三两） 鹿茸（二两） 乌贼骨（一两）",
        "　　上五味为末，蜜丸如梧子大，酒服二十丸，日再，以知为度。",
        "　　增损禹余粮丸　　治女人劳损因成崩中状，如月经来去多不可禁止，积日不断，五脏空虚，失色黄瘦，崩竭暂止，少日复发，不耐动摇，小劳辄剧，治法且宜与汤，未宜与此丸也。发时服汤，减退即与此丸。若是疾久，可以长与此方。",
        "　　禹余粮 龙骨 人参 桂心 紫石英 乌头 寄生 杜仲 五味子 远志（各二两） 泽泻 当归 石斛 苁蓉 干姜（各三两） 川椒 牡蛎 甘草（各一两）",
        "　　上十八味为末，蜜丸梧子大，空心酒下十丸，渐加至二十丸，日三服。",
        "　　治女人白崩及痔病方∶ ",
        "　　槐耳 白蔹 艾叶 蒲黄 白芷（各二两） 黄 人参续断 当归 禹余粮 橘皮 茯苓 干地黄 皮（各三两） 猪后悬蹄（二十个） 白马蹄（酒浸一宿熬） 牛角 （各四两）",
        "　　上十七味为末，蜜丸，空心酒下二十丸，日二，加之治妇人忽暴崩中，去血不断，或如鹅鸭肝者方∶ ",
        "　　小蓟根（六两） 当归 阿胶 续断 青竹茹 川芎（各三两） 生地黄（八两） 釜月下土（绢裹） 地榆（各四两） 马通（一升，赤带用赤马，白带用白马）",
        "　　上十味 咀，以水八升和马通汁，煮取三升，分三服，不止频服三四剂，未全止。",
        "　　续服后丸方∶ ",
        "　　续断 甘草 地榆 鹿茸 小蓟根 丹参（各三十铢） 干地黄（二两半） 川芎 赤石脂(《集验》作柏叶）",
        "　　上十四味为末，蜜丸如梧子大，空心酒服十丸，日再，后稍加至三十丸。",
        "　　治女人崩中去赤白方∶ ",
        "　　白马蹄（五两） 蒲黄 鹿茸 禹余粮 白马鬃毛 小蓟根 白芷 续断（各四两） 人参两）",
        "　　上十八味为末，蜜丸如梧子大，空心饮服二十丸，日再，加至四十丸。",
        "　　当归汤　　治崩中去血虚羸方。",
        "　　当归 川芎 黄芩 芍药 甘草（各二两） 生竹茹（二升）",
        "　　上六味 咀，以水一斗煮，竹茹取六升，去滓，纳诸药煎取三升半，分三服。忌劳动嗔怒，禁房事百日。",
        "　　治崩中昼夜十数行，众医所不能瘥者方∶ ",
        "　　川芎八两 咀，以酒五升煮取三升，分三服，不饮酒者，水煮亦得。",
        "　　治崩中下血出血一斛，服之即断，或月经来过多，及过期不来者，服之亦佳方∶ ",
        "　　吴茱萸 当归（各三两） 川芎 人参 芍药 牡丹 桂心 阿胶 生姜 甘草（各二两）",
        "　　半夏（八两） 麦门冬（一升）",
        "　　上十二味 咀，以水一斗，煮取三升，分三服。",
        "　　治暴崩中去血不止方∶ ",
        "　　牡蛎 兔骨（各二两半，炙）",
        "　　上二味治下筛，酒服方寸匕，日三。",
        "　　治女人白崩方∶ ",
        "　　川芎 桂心 阿胶 赤石脂 小蓟根（各二两） 干地黄（四两） 伏龙肝（如鸡子大七枚）",
        "　　上七味 咀，以酒六升水四升合煮取三升，去滓，纳胶令烊尽，分三服，日三。（《千金翼》只六味，无伏龙肝）",
        "　　伏龙肝汤　　治崩中去赤白，或如豆汁方。",
        "　　伏龙肝（如弹丸大，七枚） 生姜（五两） 生地黄（四升，一方五两） 甘草 艾叶 赤石脂 桂心（各二两）",
        "　　上七味 咀，以水一斗煮取三升，分四服，日三夜一。",
        "　　大牛角中仁散　　治积冷崩中，去血不止，腰背痛，四肢沉重，虚极方。",
        "　　牛角仁（一枚，烧） 续断 干地黄 桑耳 白术 赤石脂 矾石 干姜 附子 龙骨 当归（各三两） 人参（一两） 蒲黄 防风 禹余粮（各二两）",
        "　　上十五味治下筛，以温酒未食服方寸匕，日三，不知稍加。",
        "　　治崩中去血，积时不止，起死方∶ ",
        "　　肥羊肉（三斤） 干姜 当归（各三两） 生地黄（二升）",
        "　　上四味 咀，以水二斗煮羊肉，取一斗三升，下地黄汁及诸药，煮取三升，分四服即断。尤宜羸瘦人服之。",
        "　　生地黄汤　　治崩中漏下，日去数升方。",
        "　　生地黄（一斤） 细辛（三两）",
        "　　上二味 咀，以水一斗煮取六升，服七合，久服佳。",
        "　　治崩中漏下赤白不止，气虚竭方∶ ",
        "　　龟甲 牡蛎（各三两）",
        "　　上二味治下筛，酒服方寸匕，日三。",
        "　　又方 烧乱发灰，酒和，服方寸匕，日三。",
        "　　又方 桑耳（二两半） 鹿茸（十八铢）",
        "　　上二味以醋五升渍，炙燥渍尽为度，治下筛，服方寸匕，日三。",
        "　　又方 烧鹿角为末，酒服方寸匕，日三。",
        "　　又方 烧桃核为末，酒服方寸匕，日三。",
        "　　又方 地榆 知母（各指大，长一尺）",
        "　　上二味 咀，以醋三升，东向灶中治极浓，去滓服之。",
        "　　又方 桑木中蜴屎烧灰，酒服方寸匕。",
        "　　治崩中下血，羸瘦少气，调中补虚止血方∶ ",
        "　　泽兰 川椒（二两六铢） 本 柏子仁 山茱萸 浓朴（各十八铢） 干地黄 牡蛎（各一两半） 代赭 桂心 防风 细辛 干姜（各一两） 甘草 当归 芎 （各一两十八铢）芜荑（半两）",
        "　　上十七味治下筛，空心温酒服方寸匕，日三，神良。一方加白芷、龙骨各十八铢，人参一两十八铢，为二十味。",
        "　　治崩中方∶ ",
        "　　白茅根（三斤） 小蓟根（五斤）",
        "　　上二味 咀，以水五斗，煎取四斗，稍稍服之。（《外台》用酒煎。）",
        "　　丹参酒　　治崩中去血，及产后余疾方。",
        "　　丹参 艾叶 地榆 忍冬 地黄（各五斤）",
        "　　上五味锉，先洗臼熟舂，以水渍三宿，出滓，煮取汁，以黍米一斛炊饭酿酒，酒熟，榨之，初服四合，后稍稍添之。",
        "　　牡丹皮汤　　治崩中血盛，并服三剂即瘥方。",
        "　　牡丹皮 干地黄 斛脉（各三两） 禹余粮 艾叶 龙骨 柏叶 浓朴 白芷 伏龙肝 青竹茹 川芎 地榆（各二两） 阿胶（一两） 芍药（四两）",
        "　　上十五味 咀，以水一斗五升，煮取五升，分五服，相去如人行十里久，再服。",
        "　　治崩中单方∶ ",
        "　　烧牛角末，以酒服方寸匕，日三服，亦治带下。",
        "　　又方 桑耳烧令黑为末，酒服方寸匕，日二服，亦治带下。",
        "　　又方 生蓟根一斤半，捣取汁温服，亦可酒煮服之。",
        "　　又方羊胰一具以醋煮，去血服之，即止，忌猪、鱼、醋滑物，犯之便死。亦治带下治白崩方∶ ",
        "　　灸小腹横纹当脐孔直下百壮，又灸内踝上三寸左右各百壮。",
        "　　论曰∶治漏血不止，或新伤胎，乃产后余血不消作坚，使胞门不闭，淋漓去血，经逾日月不止者，未可以诸断血汤，宜且与牡丹丸散等，待血坚消便停也。坚血消者，所去淋沥便自止，亦渐变消少也。此后有余伤毁，不复处此，乃可作诸主治耳。妇人产乳去血多，伤胎去血多，崩中去血多，金疮去血多，拔牙齿去血多，未止，心中悬虚，心闷眩冒，头重，目暗，耳聋满，举头便闷欲倒，宜且煮当归、川芎各三两，以水四升，煮取二升，去滓，分二服即定，展转续次合诸汤治之。",
        "　　白垩丸　　治女人三十六疾，胞中病，漏下不绝方（又方见前）。",
        "　　邯郸白垩 禹余粮 白芷 白石脂 干姜 龙骨 桂心 瞿麦 大黄 石苇 白蔹 细辛 芍药 甘草 黄连 附子 当归 茯苓 钟乳 川椒 黄芩（各半两） 牡蛎 乌贼骨",
        "　　上二十三味为末，蜜丸如梧子大，空心酒服五丸，日再服，不知加至十丸。",
        "　　治女人漏下，或瘥或剧，常漏不止，身体羸瘦，饮食减少，或赤或白或黄，使人无子者方",
        "　　上七味治下筛，空心酒服方寸匕，日二。",
        "　　白多者加牡蛎、龙骨、乌贼骨，赤多者加赤石脂、禹余粮，黄多者加伏龙肝、桂心，随病加之。（张文仲同亦疗崩中，《肘后》无白龙骨，以粥饮服）",
        "　　鹿茸散　　治妇人漏下不止方。",
        "　　鹿茸 阿胶（各三两） 乌贼骨 当归（各二两） 蒲黄（一两）",
        "　　上五味治下筛，空心酒服方寸匕，日三，夜再服。",
        "　　治女人产后漏下，及痔病下血方∶ ",
        "　　矾石（一两） 附子（一枚）",
        "　　上二味为末，蜜丸如梧子大，空心酒下二丸，日三，稍加至五丸，数日瘥，能百日服之，永断。",
        "　　芎汤　　治带下漏血不止方。",
        "　　芎 干地黄 黄 芍药 吴茱萸 甘草（各二两） 当归 干姜（各三两）",
        "　　上八味 咀，以水一斗，煮取三升，分三服。若月经后因有赤白不止者，除地黄、吴茱萸，加杜仲、人参各二两。",
        "　　治漏下去血不止方∶ ",
        "　　取水蛭治下筛，酒服一钱许，日二，恶血消即能愈。",
        "　　治漏下神方∶ ",
        "　　取槐子烧末，酒服方寸匕，日三，立瘥。",
        "　　治漏下去黑方∶ ",
        "　　干漆 麻蒉（旧本作麻黄） 细辛 桂心（各一两） 甘草（半两）",
        "　　上五味治下筛，以指撮着米饮中服之。",
        "　　治漏下去赤方∶ ",
        "　　白术（二两） 白薇（半两） 黄柏（二两半）",
        "　　上三味治下筛，空心酒服方寸匕，日三。",
        "　　治漏下去黄方∶ ",
        "　　黄连 大黄 桂心（各半两） 黄芩 虫 干地黄（各六铢）",
        "　　上六味治下筛，空心酒服方寸匕，日三。",
        "　　治漏下去青方∶ ",
        "　　大黄 黄芩 白薇（各半两） 桂心 牡蛎（各六铢）",
        "　　上五味治下筛，空心酒服方寸匕，日三。",
        "　　治漏下去白方∶ ",
        "　　鹿茸（一两） 白蔹（十八铢） 狗脊（半两）",
        "　　上三味治下筛，空心米饮服方寸匕，日三。",
        "　　治女子漏下，积年不断困笃方∶ ",
        "　　取鹊重巢柴，烧灰作末，服方寸匕，日三服，三十日愈，甚良。重巢者，去年在巢中产，今年又在上作重巢产者是也。",
        "　　马通汤　　治漏下血，积月不止方。",
        "　　赤马通汁（一升，取新马屎绞取汁，干者水浸绞取汁） 生艾叶 阿胶（各三两） 当归干姜（各二两） 好墨（半丸）",
        "　　上六味 咀，以水八升，酒二升，煮取三升，去滓，纳马通汁及胶微火煎，取二升，分再服，相去如人行十里久。",
        "　　马蹄屑汤　　治白漏不绝方。",
        "　　白马蹄 赤石脂（各五两） 禹余粮 乌贼骨 龙骨 牡蛎（各四两） 附子 干地黄 当归（各三两） 甘草（二两） 白僵蚕（一两）",
        "　　上十一味 咀，以水二斗，煮取九升，分六服，日三，即愈。",
        "　　马蹄丸　　治白漏不绝方。",
        "　　白马蹄 禹余粮（各四两） 龙骨（三两） 乌贼骨 白僵蚕 赤石脂（各二两）",
        "　　上六味为末，蜜丸如梧子大，酒服十丸，不知加至三十丸。",
        "　　慎火草散　　治漏下方。（又方见前）",
        "　　慎火草（十两熬黄） 当归 鹿茸 阿胶（各四两） 龙骨（半两）",
        "　　上五味治下筛，先食酒服方寸匕，日三。",
        "　　蒲黄散 治漏下不止方。",
        "　　蒲黄（半升） 鹿茸 当归（各二两）",
        "　　上三味治下筛，酒服五分匕，日三，不知稍加至方寸匕。",
        "　　灸法　　女人胞漏下血不可禁止，灸关元两旁相去三寸。",
        "　　女人阴中痛引心下，及小腹绞痛，腹中五寒，灸关仪百壮。穴在膝外边上一寸宛宛中是女人漏下赤白及血，灸足太阴五十壮。穴在内踝上三寸，足太阴经内踝上三寸，名三阴交。",
        "　　女人漏下赤白，月经不调，灸交仪三十壮。穴在内踝上五寸。",
        "　　女人漏下赤白，灸营池四穴三十壮。穴在内踝前后两边，池中脉上，一名阴阳是。",
        "　　女人漏下赤白，四肢酸削，灸漏阴三十壮。穴在内踝下五分，微动脚脉上。",
        "　　女人漏下赤白泄注，灸阴阳，随年壮，三报。穴在足KT 趾下屈里表头白肉际是。"
    ]
}