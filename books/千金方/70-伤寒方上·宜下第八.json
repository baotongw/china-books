{
    "title": "伤寒方上·宜下第八",
    "author": "作者：孙思邈",
    "content": [
        "　　方八首大承气汤　　治热盛，腹中有燥屎， 语者方∶",
        "　　大黄（四两） 浓朴（八两） 枳实（五枚） 芒硝（五合）",
        "　　上四味 咀，以水一斗先煮二物，取五升，去滓，纳大黄煎取二升去滓，纳芒硝更上微火一二沸，分温再服，得下余勿服。",
        "　　抵当丸　　下血方。",
        "　　水蛭 虻虫（各二十枚） 桃仁（二十二枚） 大黄（三两）",
        "　　上四味为末，蜜和合，分为四丸，以水一升煮一丸，取七合，顿服之。 时当下血，不下更服。",
        "　　抵当汤　　治同前。",
        "　　水蛭 虻虫（各三十枚） 桃仁（二十三枚） 大黄（三两）",
        "　　上四味 咀，以水五升煮取三升，去滓，服一升，不下更服。",
        "　　承气汤方　　枳实（五枚） 芒硝（半斤） 大黄（四两） 甘草（二两）",
        "　　上四味 咀，以水五升煮取二升，去滓，适寒温分三服，如人行五里进一服，取下利为度，若不得利尽服之。",
        "　　生地黄汤　　治伤寒有热，虚羸少气，心下满，胃中有宿食，大便不利方。",
        "　　生地黄（三斤），大黄（四两） 甘草（一两） 芒硝（二合） 大枣（二枚）",
        "　　上五味合捣，令相得，蒸五升米，下，熟绞汁，分再服。",
        "　　大柴胡加葳蕤知母汤　　治伤寒七八日不解，默默心烦，腹中有干屎， 语方。",
        "　　柴胡（半斤） 葳蕤 知母（各二两） 大黄 甘草（各一两） 人参 黄芩 芍药（各三两）生姜（五两） 半夏（半升）",
        "　　上十味 咀，以水一斗煮取三升，去滓，服一升，日三，取下为效。（《集验》用枳实四枚，不用芍药。）",
        "　　治伤寒头痛壮热百节疼痛方∶",
        "　　柴胡 栀子仁 芍药 知母（各四两） 升麻 黄芩 大青 杏仁（各三两） 石膏（八两）香豉（一升）",
        "　　上十味 咀，以水九升煮取二升七合，分温三服，若热盛加大黄四两。",
        "　　豉丸　　治伤寒留饮宿食不消方。",
        "　　豉（一升） 杏仁（六十枚） 黄芩 黄连 大黄 麻黄（各四两） 芒硝 甘遂（各三两） 巴豆（去油，二百枚）",
        "　　上九味为末，以蜜和丸，如大豆，服二丸，不得下者增之。（崔氏云此黄素方。"
    ]
}