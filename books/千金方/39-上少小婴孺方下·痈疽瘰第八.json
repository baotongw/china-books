{
    "title": "上少小婴孺方下·痈疽瘰第八",
    "author": "作者：孙思邈",
    "content": [
        "　　（论一首 方六十三首 灸法一首）",
        "　　漏芦汤　　治小儿热毒痈疽，赤白诸丹毒疮疖方。",
        "　　漏芦 连翘（《肘后》用白薇） 白蔹 芒硝（《肘后》用芍药） 甘草（各六铢） 大黄（一两） 升麻 枳实 麻黄 黄芩（各九铢）",
        "　　上十味 咀，以水一升半，煎取五合，儿生一日至七日取一合分三服，八日至十五日取一合半分三服，十六日至二十日取二合分三服，二十日至三十日取三合分三服，三十日至四十日取五合分三服（《肘后》治大人各用二两，大黄三两。以水一斗煮取三升，分三服，其丹毒须针 去血，《经心录》无连翘有知母、芍药、犀角各等分）。",
        "　　五香连翘汤　　治小儿风热毒肿，肿色白，或有恶核瘰 ，附骨痈疽，节解不举，白丹走竟身中，白疹瘙不已方。",
        "　　青木香 熏陆香 鸡舌香 沉香 麻黄 黄芩（各六铢） 大黄（二两） 麝香（三铢）连翘 海藻 射干 升麻 枳实（各半两） 竹沥（三合）",
        "　　上十四味 咀，以水四升煮药减半纳竹沥，煮取一升二合，儿生百日至二百日一服三合，二百日至期岁一服五合。（一方不用麻黄。",
        "　　连翘丸　　治小儿无故寒热，强健如故，而身体颈项结核瘰 ，及心胁腹背里有坚核不痛，名为结风气肿方。",
        "　　连翘 桑白皮 白头翁 牡丹 防风 黄柏 桂心 香豉 独活 秦艽（各一两） 海藻（半两）",
        "　　上十一味为末，蜜丸如小豆，三岁儿饮服五丸，加至十丸，五岁以上者以意加之。",
        "　　治丹毒大赤肿，身壮热，百治不折方∶ ",
        "　　寒水石（十六铢） 石膏（十三铢） 蓝青（十二铢，冬用干者） 犀角 柴胡 杏仁（各八铢） 知母（十铢） 甘草（五铢） 羚羊角（六铢） 芍药 黄芩（各七铢） 栀子（十一铢） 竹沥（一升） 生葛汁（四合澄清） 蜜（二斤）",
        "　　上十五味 咀，以水五升并竹沥煮，取三升三合，去滓，纳杏仁脂、葛汁蜜微火煎，取二升，一二岁儿服二合，大者量加之。",
        "　　麻黄汤　　治小儿丹肿及风毒风疹方。",
        "　　麻黄（一两半） 独活 射干 甘草 桂心 青木香 石膏 黄芩（各一两）",
        "　　上八味 咀，以水四升，煮取一升，三岁儿分为四服，日再。",
        "　　又方 治小儿恶毒丹及风疹方。",
        "　　麻黄 升麻 葛根（各一两） 射干 鸡舌香 甘草（各半两） 石膏（半合）",
        "　　上七味 咀，以水三升，煮取一升，三岁儿分三服，日三。",
        "　　拓汤　　治小儿数十种丹方。",
        "　　大黄 甘草 当归 川芎 白芷 独活 黄芩 芍药 升麻 沉香 青木香 木兰皮（各一两） 芒硝（三两）",
        "　　上十三味 咀，以水一斗二升，煮取四升，去滓，纳芒硝，以绵 汤中，适寒温拓之，干则易之，取瘥止。",
        "　　治小儿溺灶丹，初从两股及脐间起，走入阴头，皆赤方∶ ",
        "　　桑根皮切一斗，以水二斗，煮取一斗，以洗浴之。",
        "　　治小儿丹毒方∶ ",
        "　　捣慎火草，绞取汁涂之，良。其丹毒方具在别卷（第二十二卷）。",
        "　　治小儿赤游肿，若遍身，入心腹，即能杀人方∶ ",
        "　　捣伏龙肝为末，以鸡子白和敷，干易之。",
        "　　又方 白豆末水和敷之，勿令干。",
        "　　治小儿半身皆红赤，渐渐长引者方∶ ",
        "　　牛膝 甘草上二味 咀，合得五升，以水八升，煮三沸，去滓，和伏龙肝末敷之。",
        "　　治小儿身赤肿起者方∶ ",
        "　　熬米粉令黑，以唾和敷之。",
        "　　又方 伏龙肝 乱发灰上二味为末，以膏和敷之。",
        "　　治小儿猝腹皮青黑方∶ ",
        "　　以酒和胡粉敷上，若不急治，须臾便死。",
        "　　又 灸脐上下左右，去脐半寸，并鸠尾骨下一寸，凡五处各三壮。",
        "　　五香枳实汤　　治小儿着风热， 坚如麻豆粒，疮痒搔之，皮剥汁出，或遍身头面，常？",
        "　　青木香（九铢） 麝香（六铢） 鸡舌香 熏陆香 沉香 防风 秦艽 漏芦（各半两）升麻 黄芩 白蔹 麻黄（各一两） 枳实（一两半） 大黄（一两十八铢）",
        "　　上十四味 咀，以水五升，煮取一升八合，儿五六岁者一服四五合，七八岁者一服六合，十岁至十四五者加大黄半两，足水为一斗，煮取二升半，分三服。",
        "　　治小儿火灼疮，一身尽有如麻豆，或有脓汁，乍痛乍痒方∶ ",
        "　　甘草 白芍 白蔹 黄芩 黄连 黄柏 苦参（各半两）",
        "　　上七味为末，以蜜和敷之，日二夜一，亦可作汤洗之。",
        "　　治小儿上下遍身生疮方∶ ",
        "　　芍药 川连 黄芩（各三两） 苦参（八两） 大黄（二两） 蛇床子（一升） 黄柏（五两）菝（一斤）",
        "　　上八味 咀，以水二斗，煮取一斗，以儿洗浴。",
        "　　治小儿疮初起， 浆似火，疮名 疮，亦名烂疮方∶ ",
        "　　桃仁熟捣，以面脂和敷之，亦治遍身赤肿起。",
        "　　又方 马骨烧灰敷之。",
        "　　水银膏　　治小儿热疮方。",
        "　　水银 胡粉 松脂（各三两）",
        "　　上三味以猪脂四升煎松脂，水气尽，下二物搅令匀不见水银以敷之。",
        "　　苦参汤　　浴小儿身上下百疮不瘥方。",
        "　　苦参（八两） 地榆 川连 王不留行 独活 艾叶（各五两） 竹叶（二升）",
        "　　上七味 咀，以水三斗，煮取一斗以浴儿疮上，浴讫敷黄连散。",
        "　　治三日小儿头面疮起，身体大热方∶ ",
        "　　升麻 柴胡 石膏（各六铢） 甘草 当归（各十二铢） 大黄 黄芩（各十八铢）",
        "　　上七味 咀，以水四升，煮取二升分服，日三夜一，量儿大小用之。",
        "　　治小儿头面身体悉生疮方∶ ",
        "　　榆白皮随多少曝令燥，下筛，醋和涂绵以敷疮上，虫自出，亦可以猪脂和涂之。",
        "　　枳实丸　　治小儿病风瘙痒痛如疥，搔之汁出，遍身 如麻豆粒，年年喜发，面目虚肥，手足干枯，毛发细黄，及肌肤不光泽，鼻气不利，此则少时热盛极，体当风，风热相搏所得也，不早治之，成大风疾方。",
        "　　枳实（一两半） 菊花 蛇床子 防风 刺蒺藜 白薇 浮萍（各一两） 天雄 麻黄 漏芦（各半两）",
        "　　上十味为末，蜜丸如大豆许。五岁儿饮服十丸，加至二十丸，日二。五岁以上者随意加之。儿大者可为散服。",
        "　　治小儿风瘙瘾疹方∶蒴 防风 羊桃 石南 秦椒 升麻 苦参 茵芋 芫花（一云茺蔚） 刺蒺藜 蛇床子 枳实 矾石（各一两）",
        "　　上十三味 咀，以浆水三斗，煮取一斗，去滓，纳矾令小沸，浴之。",
        "　　又方 牛膝末酒服方寸匕，漏疮多年不瘥，捣末敷之，亦主骨疽癫疾瘰 绝妙。",
        "　　泽兰汤　　主丹及瘾疹入腹杀人方。",
        "　　泽兰 川芎 附子 茵芋 本 莽草 细辛（各十二铢）",
        "　　上七味 咀，以水三升，煮取一升半，分四服，先与此汤，然后作余治。",
        "　　论曰∶小儿头生小疮，浸淫疽痒，黄膏出不生痂，连年不瘥者，亦名妒头疮，以赤龙皮汤及天麻汤洗之，内服漏芦汤，外宜敷飞乌膏散，及黄连胡粉、水银膏散，（方具见别卷。",
        "　　藜芦膏　　治小儿一切头疮，久即疽痒不生痂方。",
        "　　藜芦 黄连 雄黄 黄芩 松脂（各二两） 矾石（五两） 猪脂（半斤）",
        "　　上七味为末，煎令调和，先以赤龙皮天麻汤洗讫敷之。（赤龙皮即槲皮。）",
        "　　治小儿头疮，经年不瘥方∶ ",
        "　　松脂 苦参 黄连（各一两半） 大黄 胡粉（各一两） 黄芩 水银（各一两六铢） 矾石（半两） 蛇床子（十八铢）",
        "　　上九味为末，以腊月猪脂和研，水银不见敷之。",
        "　　又方 取屋尘末和油瓶下滓，以皂荚汤洗敷之。",
        "　　又方 发中生疮顶白者，皆以熊白敷之。",
        "　　小儿头疮方∶ ",
        "　　胡粉（一两） 川连（二两）",
        "　　上二味为末，洗疮去痂拭干敷之即瘥，更发如前敷之。",
        "　　又方 胡粉 连翘（各一两） 水银（半两）",
        "　　上三味，以水煎连翘，纳胡粉、水银和调敷之。",
        "　　又方 白松脂 胡粉（各二两） 水银（一两） 猪脂（四两）",
        "　　上四味合煎，去滓，纳水银粉调敷之，大人患同。",
        "　　苦参汤　　治小儿头疮方。",
        "　　苦参 黄芩 川连 黄柏 甘草 大黄 川芎（各一两） 蒺藜子（三合）",
        "　　上八味 咀，以水六升，煮取三升，渍布拓疮上，日数过。",
        "　　治小儿秃头疮方∶ ",
        "　　取雄鸡屎陈酱汁、苦酒和，以洗疮了敷之。",
        "　　又方 芫花腊月猪油和如泥，洗去痂敷之，日一度（《千金翼》治白秃）。",
        "　　治小儿头秃疮方∶ ",
        "　　葶苈子细末，先洗敷之。",
        "　　又方 不中水芜青叶烧灰，和猪脂敷之。",
        "　　治小儿头秃疮，无发苦痒方∶ ",
        "　　野葛（末） 猪脂 羊脂（各一两）",
        "　　上三味合煎，令消待冷以敷之，不过三上。",
        "　　治少小头不生发，一物楸叶方∶ ",
        "　　楸叶捣取汁敷头上，立生。",
        "　　治小儿头不生发方∶ ",
        "　　烧鲫鱼灰末以酱汁和敷之。",
        "　　治小儿 疮方∶ ",
        "　　冢中锻石浓敷之，良。",
        "　　又方 烧桑根灰敷之，并烧乌羊角作灰，相和敷之。",
        "　　治小儿 疽方∶ ",
        "　　丹砂 大黄（各三十铢） 雄黄 漆头 茹 雌黄（各二十四铢） 矾石 莽草（各十八铢） 川连（三十六铢）",
        "　　上八味 咀，以猪脂一升三合，微火煎，三上三下膏成，去滓，下诸石末搅凝敷之。",
        "　　治小儿恶疮方∶ ",
        "　　熬豉令黄为末，敷疮上，不过三敷愈。",
        "　　治小儿疽极，月初即生，常有黄水出方∶ ",
        "　　以醋和油煎令如粥，及热敷之，二日易，欲重敷，则以皂荚汤洗疮，仍敷之。",
        "　　治小儿月蚀疮，随月生死方∶ ",
        "　　以胡粉和酥敷之，五日瘥。",
        "　　治月蚀九窍皆有疮者方∶ ",
        "　　烧蚯蚓屎末，和猪膏敷之。",
        "　　治小儿浸淫疮方∶ ",
        "　　灶中黄土 发灰上二味各等分为末，以猪脂和敷之。",
        "　　治小儿黄烂疮方∶ ",
        "　　四交道中土 灶下土上二味各等分为末敷之。亦治夜啼。",
        "　　又方 烧艾灰敷之。",
        "　　又方 烧牛屎敷之，亦可灭瘢。",
        "　　治小儿疥方∶ ",
        "　　烧竹叶为灰，鸡子白和敷之，日三，亦治KT 疮。",
        "　　又方 烧乱发灰和腊月猪脂敷之。",
        "　　又方 以臭酥和胡粉敷之。",
        "　　治小儿头面疮疥方∶ ",
        "　　麻子五升为末，以水和绞取汁，与蜜和敷之。若有白犬胆敷之，大佳。",
        "　　治小儿湿癣方∶ ",
        "　　枸杞根捣末，和腊月猪脂敷之。",
        "　　又方 桃青皮捣末，和醋敷之，日二。",
        "　　又方 煎马尿洗之。",
        "　　又方 烧狗屎灰和猪脂涂之。",
        "　　又方 揩破以牛鼻上津敷之。",
        "　　治小儿身上生赤疵方∶ ",
        "　　取马尿洗，日四五度。",
        "　　治小儿身上有赤黑疵方∶ ",
        "　　取狗热屎敷之，皮自卷落。",
        "　　治小儿疣目方∶ ",
        "　　以针及小刀子决目四面，令似血出，取患疮汁黄脓敷之，莫近水三日，即脓溃根动脱落。"
    ]
}