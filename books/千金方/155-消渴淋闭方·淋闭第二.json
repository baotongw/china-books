{
    "title": "消渴淋闭方·淋闭第二",
    "author": "作者：孙思邈",
    "content": [
        "　　（论一首 方四十九首 证一首 灸法十五首）",
        "　　论曰∶热结中焦则为坚，下焦则为溺血，令人淋闭不通，此多是虚损人，服大散，下焦客热所为。亦有自然下焦热者，但自少，可善候之。",
        "　　凡气淋之为病，溺难涩常有余沥，石淋之为病。茎中痛溺不得卒出。膏淋之为病，尿似膏自出。劳淋之为病，劳倦即发痛引气冲下。热淋之为病，热即发，甚则尿血，治之皆与气淋同。凡人候鼻头色黄者，小便难也。",
        "　　地肤子汤　　治下焦结热，小便赤黄不利，数起出少，茎痛或血出，温病后余热及霍乱后当风取热，过度饮酒房劳，及行步冒热冷冻饮料逐热，热结下焦及散石热动关格，小腹坚，胞胀如斗，有此诸淋，悉治之立验方。",
        "　　地肤子（三两） 知母 黄芩 猪苓 瞿麦 枳实（一作松实） 升麻 通草 葵子 海藻（各",
        "　　上十味为末，以水一斗，煮取三升，分三服，大小便皆闭者加大黄三两。女人房劳，肾中有热，小便难不利，小腹满痛，脉沉细者，加猪肾一具。（崔氏云∶若加肾，可用水一斗五升先煮肾，取一斗汁，纳药煎之。《短剧方》不用枳实。）",
        "　　治百种淋，寒淋、热淋、劳淋，小便涩，胞中满，腹急痛方∶",
        "　　通草 石苇 甘草 王不留行（各二两） 冬葵子 滑石 瞿麦 白术 芍药（各三两）",
        "　　上九味 咀，以水一斗，煮取三升，分三服。（《古今录验》有当归二两，治下筛，以麦粥清服方寸匕，日三。）",
        "　　又方 滑石 石苇 栝蒌根（各二两）",
        "　　上三味治下筛，大麦饮服方寸匕，日三。",
        "　　治诸种淋方∶",
        "　　葵根（八两） 茅根 石首鱼头石（各三两） 甘草（一两） 通草（二两） 贝子（五合） 大麻根（五两）",
        "　　上七味为末，以水一斗二升，煮取五升，分五服，日三夜二，亦主石淋。　　　　又方 榆皮 车前子 冬瓜子（各一升） 鲤鱼齿 桃胶 通草 地脉（各二两） 瞿麦（四两）",
        "　　上八味 咀，以水一斗，煮取三升，分三服，日三。",
        "　　又方 细白沙三升，熬令极热，以酒三升淋取汁，服一合。",
        "　　治淋痛方∶",
        "　　滑石（四两） 贝子（七枚，烧碎） 茯苓 白术 通草 芍药（各二两）",
        "　　上六味为末，酒服方寸匕，日二服。十日瘥。",
        "　　又方 葵子（五合） 茯苓 白术 当归（各二两）",
        "　　上四味 咀，以水七升，煮取二升，分三服，日三。",
        "　　又方 取猪脂，酒服三合，日三。小儿服一合，腊月者。",
        "　　治小便不利，茎中疼痛，小腹急痛者方∶",
        "　　通草 茯苓（各三两） 葶苈（二两）",
        "　　上三味治下筛，以水服方寸匕，日三。",
        "　　又方 蒲黄 滑石（各等分）",
        "　　上二味治下筛，酒服方寸匕，日三。",
        "　　治小便不利，膀胱胀，水气流肿方∶",
        "　　水上浮萍曝干为末，服方寸匕，日三。",
        "　　治小便不通方∶",
        "　　滑石（三两） 葵子（二两） 榆根白皮（一两）",
        "　　上三味治下筛，煮麻子汁一升半，取一升以散二方寸匕和，分三服，即通。",
        "　　又方 水四升洗甑带取汁，煮葵子，取二升半，分二服。",
        "　　又方 胡燕屎 豉（各一合）",
        "　　上二味捣，丸如梧子大，服三丸，日三。",
        "　　又方 发去垢烧末，葵子一升，以饮服方寸匕，日三。",
        "　　又方 石首鱼头石为末，水服方寸匕。日三。",
        "　　又方 鲤鱼齿烧灰，酒服方寸匕，日三。",
        "　　又方 石槽塞灰土，以井花水服之，日三。",
        "　　又方 车前子一味为末，服方寸匕，日三，服百日止。",
        "　　治卒不得小便方∶",
        "　　吞鸡子白取瘥。（葛氏云∶吞黄。）",
        "　　又方 车前草（一把） 桑白皮（半两）",
        "　　上二味 咀，以水三升，煎取一升，顿服之。",
        "　　治妇人卒不得小便方∶",
        "　　郁李仁二十枚蒸末，服之立下。（一本作杏仁二七枚）。",
        "　　又方 紫菀为末，以井花水服三指撮，立通。血出者，四五度服之。",
        "　　治黄胆后小便淋沥方∶",
        "　　猪肾（一具切） 茯苓（一斤） 瞿麦（六两） 车前根（切三升） 黄芩（三两） 椒目（三合绵裹） 泽泻 地肤子（各四两）",
        "　　上八味 咀，以水二斗，煮车前取一斗六升，去滓，下猪肾，煮取一斗二升，去肾下药，煮取三升，分为三服。",
        "　　治气淋方∶",
        "　　水三升煮舡底苔如鸭子大，取二升，顿服。",
        "　　又方 水三升，煮豉一升，一沸去滓，纳盐一合，顿服，亦可单煮豉汁服之。",
        "　　又方 捣葵子末，汤服方寸匕。",
        "　　又方 空腹单茹蜀葵一满口。",
        "　　又方 熬盐热熨小腹，冷复易。亦治小便血。（《肘后方》治小便不通）。",
        "　　灸法　　脐中着盐，灸三壮。（葛氏治小便不通）。",
        "　　气淋，灸关元五十壮。 又灸挟玉泉相去一寸半，三十壮。",
        "　　石淋方∶",
        "　　车前子二升，以绢袋盛，水九升，煮取三升，隔宿不得食，平旦空腹顿服之。石即出。",
        "　　（《备急方》云∶治热淋）。",
        "　　又方 取浮石使满一手许为末，水三升，醋一升，煮取二升，澄清，服一升，不过三服，石出。（淳酒煮之亦治嗽）。",
        "　　又方 桃胶枣许大，夏以冷水三合，冬以汤三合，和服，日三。当下石子如豆卵，以石尽止。（亦治小儿痛淋。）",
        "　　灸法　　石淋，脐下三十六种病不得小便，灸关元三十壮。",
        "　　又灸气门三十壮。",
        "　　又灸水泉三十壮。（足大敦是也）。",
        "　　治膏淋方∶",
        "　　捣 草汁三升，醋二合，和、空腹顿服之，当尿如小豆汁也。又浓煮汁饮，亦治淋沥，（苏澄用疗尿血。",
        "　　治五劳七伤，八风十二痹，劳结为血淋，热结为肉淋，小便不通，茎中痛，及小腹痛不可忍者方∶",
        "　　滑石 桂心 冬葵子 王不留行 通草 车前子（各二分） 甘遂（一分） 石苇（四分）",
        "　　上八味治下筛，以麻子饮半升，和服方寸匕，日三。尿沙石出。（一方加榆白皮三分。）",
        "　　灸法　　劳淋，灸足太阴百壮，穴在内踝上三寸，三报之。",
        "　　治热淋方∶",
        "　　葵根（切一升，冬用子，夏用苗） 大枣（二七枚）",
        "　　上二味以水三升，煮取一升二合，分二服。热者加黄芩一两。出难加滑石二两。血者加茜根三两。痛者加芍药二两。",
        "　　又方 白茅根切四斤，以水一斗五升，煮取五升，服一升，日三夜二。",
        "　　又方 常煮冬葵根作饮服之。",
        "　　治血淋小便碜痛方∶",
        "　　鸡苏（二两） 通草 滑石（各五两） 竹叶（一把） 生地黄（半斤） 小蓟根（一两）",
        "　　上六味 咀，以水九升，煎取三升，去滓，温分三服。",
        "　　石苇散　　治血淋方。",
        "　　石苇 当归 蒲黄 芍药（等分）",
        "　　上四味治下筛，酒服方寸匕，日三。",
        "　　又方 生大麻根十枚，以水五升，煮取二升，顿服。（亦治小便出血）。",
        "　　又方 大豆叶一把，以水四升，煮取二升，顿服。",
        "　　又方 葵子一升，以水三升煮汁，取一升，日三服。（亦治虚劳尿血）。",
        "　　灸法　　血淋，灸丹田，随年壮。",
        "　　又灸复溜五十壮。（一云随年壮）。",
        "　　五淋不得小便，灸悬泉十四壮。穴在内踝前一寸斜行，小脉上是，中封之别名。",
        "　　五淋，灸大敦三十壮。",
        "　　卒淋，灸外踝尖七壮。",
        "　　淋病九部诸疾，灸足太阳五十壮。",
        "　　淋病不得小便，阴上痛，灸足太冲五十壮。",
        "　　腹中满小便数起，灸玉泉下一寸，名尿胞。一名屈骨端。灸二七壮。小儿以意减之。",
        "　　治遗尿小便涩方∶",
        "　　牡蛎 鹿茸（各四两） 桑耳（三两，《录验》无） 阿胶（二两）",
        "　　上四味 咀，以水七升，煮取二升，分二服，日二。",
        "　　又方 防己 葵子 防风（各二两）",
        "　　上三味 咀，以水五升，煮取二升半，分三服。作散服亦佳。",
        "　　治小便失禁方∶",
        "　　以水三升煮鸡肠，取一升，分三服。",
        "　　又方 取鸡 一具，并肠烧末，酒服。男雌女雄。",
        "　　治尿床方∶",
        "　　取羊肚系盛水令满，线缚两头熟煮，即开，取中水顿服，立瘥。",
        "　　又方 取羊胞盛水满中，炭火烧之尽熟，空腹服，不过四五度瘥。",
        "　　灸法　　遗尿失禁，出不自知，灸阴陵泉，随年壮。遗溺，灸遗道挟玉泉五寸。",
        "　　又灸阳陵泉。",
        "　　又灸足阳明，各随年壮。",
        "　　小便失禁，灸大敦七壮。",
        "　　又灸行间七壮。",
        "　　尿床，垂两手两髀上，尽指头上有陷处，灸七壮。",
        "　　又灸脐下横纹七壮。"
    ]
}