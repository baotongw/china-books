{
    "title": "灵枢·五味",
    "author": "作者：佚名",
    "content": [
        "　　黄帝曰：愿闻谷气有五味，其入五脏，分别奈何？伯高曰：胃者，五脏六腑之海也，水谷皆入于胃，五脏六腑，皆禀气于胃。五味各走其所喜，谷味酸，先走肝，谷味苦，先走心，谷味甘，先走脾，谷味辛，先走肺，谷味咸，先走肾。谷气津液已行，营卫大通，乃化糟粕，以次传下。",
        "　　黄帝日：营卫之行奈何？伯高曰：谷始入于胃，其精微者，先出于胃之两焦，以溉五脏，别出两行，营卫之道。其大气之搏而不行者，积于胸中，命曰气海，出于肺，循咽喉，故呼则出，吸则入。天地之精，其大数常出三入一，故谷谷不入，半日则气衰，一日则气少矣。",
        "　　黄帝曰：谷之五味，可得闻乎？伯高曰：请尽言之。五榖：杭米甘，麻酸，大豆咸，麦苦，黄黍辛。五果：枣甘，李酸，栗咸，杏苦，桃辛。五畜：牛甘，犬酸，猪咸，羊苦，鸡辛。五菜：葵甘，韭酸，藿咸，薤苦，葱辛。五色：黄色宜甘，青色宜酸，黑色宜咸，赤色宜苦，白色宜辛。凡此五者，各有所宜。五宜：所言五色者，脾病者，宜食杭米饭，牛肉枣葵；心病者，宜食麦羊肉杏薤；肾病者，宜食大豆黄卷猪肉粟藿；肝病者，宜食麻犬肉李韭；肺病者，宜食黄黍鸡肉桃葱。五禁：肝病禁辛，心病禁咸，脾病禁酸，肾病禁甘，肺病禁苦。肝色青，宜食甘，杭米饭、牛肉、枣、葵皆甘。心色赤，宜食酸，犬肉、麻、李、韭皆酸。脾黄色，宜食咸，大豆、猪肉、粟、藿皆咸。肺白色，宜食苦，麦、羊肉、杏、薤皆苦。肾色黑，宜食辛，黄黍、鸡肉、桃、葱皆辛。"
    ],
    "translationArr": [
        "译文",
        "作者：张云昌 孟蓬生等",
        "　　黄帝说：我想听听，谷气有五味，它们进入五脏的情况各是怎样的呢？ ",
        "　　伯高说：胃是五脏六腑所需营养汇聚于其中的大海，水谷俱都进入胃中，五脏六腑都从它那里接受水谷所化的精微之气。饮食物中所含的五味，分别趋走于各自喜欢的一脏：酸味先趋走入肝，苦味先趋走入心，甘味先趋走入脾，辛味先趋走入肺，咸味先趋走入肾。谷气津液已在体内运行，营卫之气也就大为通畅，于是废物化为糟粕，以次传下而排出体外。",
        "　　黄帝问：营卫之气的运行是怎样的呢？ ",
        "　　伯高说：谷物起初入于胃中，其中所化精微，先由胃输出于上中两焦，以灌注、滋养五脏；另外又分两路而行，这就是营、卫之气的道路。又有大气抟聚不行，积贮胸中，叫做气海，这气由肺而出，沿着喉咙，呼则气出体外，吸则气入体内。贮于气海中的精气，概而言之，常是呼出三分，而吸入一分，所以，人如果半日不进水谷，就会感到气衰，一日不进水谷，就会感到气短。",
        "　　黄帝说：谷物的五味，可以讲给我听吗？ ",
        "　　伯高说：让我来详细谈谈这个问题。五谷之中，粳米味甘，麻味酸，大豆味咸，小麦味苦，黄黍味辛。五果之中，枣味甘，李味酸，栗味咸，杏味苦，桃味辛。五畜之中，牛肉味甘，犬肉味酸，猪肉味咸，羊肉味苦，鸡肉味辛。五菜之中，葵菜味甘，韭菜味酸，豆叶味咸，薤白味苦，葱味辛。",
        "　　五色：黄色与甘味相适宜，青色与酸味相适宜，黑色与咸味相适宜，赤色与苦味相适宜，白色与辛味相适宜。凡此五种颜色，各有其相适宜的味道。",
        "　　五宜：所谓五宜是指，脾脏有病的，宜食用粳米饭、牛肉、枣、葵菜；心脏有病的，宜食用麦、羊肉、杏、薤白；肾脏有病的，宜食用大豆、猪肉、栗子、豆叶；肝脏有病的，宜食用麻籽、狗肉、李子、韭菜；肺脏有病的，宜食用黄黍、鸡肉、桃、葱。",
        "　　五禁：肝病禁食辛味，心病禁食咸味，脾病禁食酸味，肾病禁食甘味，肺病禁食苦味。",
        "　　肝脏为青色，宜食甘味，粳米饭、牛肉、枣、葵菜都是甘味的；心脏为红色，宜食酸味，狗肉、麻籽、李子、韭菜都是酸味的；脾脏为黄色，宜食咸味，大豆、猪肉、栗子、豆叶都是咸味的；肺脏为白色，宜食苦味，麦、羊肉、杏、薤白都是苦味的；肾脏为黑色，宜食辛味，黄黍；鸡肉、桃、葱都是辛味的。▲",
        "参考资料："
    ],
    "reference": [
        "张云昌 孟蓬生等.道客巴巴.http://www.doc88.com/p-298364351547.html"
    ]
}