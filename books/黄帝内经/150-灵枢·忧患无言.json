{
    "title": "灵枢·忧患无言",
    "author": "作者：佚名",
    "content": [
        "　　黄帝问于少师曰：人之卒然忧恚，而言无音者，何道之塞？何气出行？使音不彰？愿闻其方。少师答曰：咽喉者，水谷之道也。喉咙者，气之所以上下者也。会厌者，声音之户也。口唇者，声音之扇也。舌者，声音之机也。悬壅垂者，声音之关者。颃颡者，分气之所泄也。横骨者，神气所使，主发舌者也。故人之鼻洞，涕出不收者，颃颡不开，分气失也。是故厌小而疾薄，则发气疾，其开阖利，其出气易。其厌大而厚，则开阖难，其气出迟，故重言也。人卒然无音者，寒气客于厌，则厌不能发，发下能下，至其开阖不致，故无音。",
        "　　黄帝曰：刺之奈何？歧伯曰：足之少阴，上系于舌，络于横骨，终于会厌。两泻其血脉，浊气乃辟。会厌之脉，上络任脉，取之天突，其厌乃发也。"
    ],
    "translationArr": [
        "译文",
        "作者：张云昌 孟蓬生等",
        "　　黄帝问少师说；人有突然因忧愁恨怒而发不出声音来的，是哪条通道被阻塞，什么气不能畅行，致使音声不能响亮？我想听听其中道理。",
        "　　少师回答说：咽喉是水谷进入胃中的通道，喉咙是气出入的路径，会厌好比是声音的门户，口唇好比是声音的门扉，舌头好比是声音控制器的机关，悬雍好比是声音通路上的关隘，颃颡的作用是气由此被分开从而分别出于口和鼻的，横骨是为神气所支配而负责调动舌头的。所以，有人鼻孔中鼻涕流淌不止，那是由于颃颡不闭、分气失职所致。如果会厌小而薄，则呼气快，开闭便利，出气容易；如会厌大而厚，则开闭困难，气出迟缓，所以有口吃现象。至于人突然之间发不出声音，那是因为寒气侵袭、留着于会厌，使会厌不能打开，或者虽能打开，但开得不到位；会厌开闭达不到一定程度，所以发不出声音。",
        "　　黄帝问：失音症应如何刺治？ ",
        "　　岐伯说：足少阴经上系于舌根，网络于横骨，终止于会厌。针治失音，应在足少阴和任脉两经，分别泻其血脉，寒邪浊气就会排除。行于会厌的经脉，向上络于任脉，再取用任脉的天突穴，会厌就可以打开而发出声音了。▲",
        "参考资料："
    ],
    "reference": [
        "张云昌 孟蓬生等.道客巴巴.http://www.doc88.com/p-298364351547.html"
    ]
}