{
    "title": "素问·评热病论",
    "author": "作者：佚名",
    "content": [
        "　　黄帝问曰：有病温者，汗出辄复热，而脉躁疾不为汗衰，狂言不能食，病名为何？",
        "　　岐伯对曰：病名阴阳交，交者死也。",
        "　　帝曰：愿闻其说。",
        "　　岐伯曰：人所以汗出者，皆生于谷，谷生于精。今邪气交争于骨肉而得汗者，是邪却而精胜也。精胜，则当能食而不复热，复热者邪气也，汗者精气也；今汗出而辄复热者，是邪胜也，不能食者，精无俾也，病而留者，其寿可立而倾也。且夫《热论》曰：汗出而脉尚躁盛者死。今脉不与汗相应，此不胜其病也，其死明矣。狂言者是失志，失志者死。今见三死，不见一生，虽愈必死也。",
        "　　帝曰：有病身热汗出烦满，烦满不为汗解，此为何病？",
        "　　岐伯曰：汗出而身热者，风也；汗出而烦满不解者，厥也，病名曰风厥。",
        "　　帝曰：愿卒闻之。",
        "　　岐伯曰：巨阳主气，故先受邪；少阴与其为表里也，得热则上从之，从之则厥也。",
        "　　帝曰：治之奈何？",
        "　　岐伯曰：表里刺之，饮之服汤。",
        "　　帝曰：劳风为病何如？",
        "　　岐伯曰：劳风法在肺下，其为病也，使人强上冥视，唾出若涕，恶风而振寒，此为劳风之病。",
        "　　帝曰：治之奈何？",
        "　　岐伯曰：以救俛仰。巨阳引。精者三日，中年者五日，不精者七日，咳出青黄涕，其状如脓，大如弹丸，从口中若鼻中出，不出则伤肺，伤肺则死也。",
        "　　帝曰：有病肾风者，面胕然（疒龙）壅，害于言，可刺不？",
        "　　岐伯曰：虚不当刺，不当刺而刺，后五日其气必至。",
        "　　帝曰：其至何如？",
        "　　岐伯曰：至必少气时热，时热从胸背上至头，汗出，手热，口干苦渴，小便黄，目下肿，腹中鸣，身重难以行，月事不来，烦而不能食，不能正偃，正偃则欬，病名曰风水，论在《刺法》中。",
        "　　帝曰：愿闻其说。",
        "　　岐伯曰：邪之所凑，其气必虚，阴虚者，阳必凑之，故少气时热而汗出也。小便黄者，少腹中有热也。不能正偃者，胃中不和也。正偃则咳甚，上迫肺也。诸有水气者，微肿先见于目下也。",
        "　　帝曰：何以言？",
        "　　岐伯曰：水者阴也，目下亦阴也，腹者至阴之所居，故水在腹者，必使目下肿也。真气上逆，故口苦舌干，卧不得正偃，正偃则咳出清水也。诸水病者，故不得卧，卧则惊，惊则咳甚也。腹中鸣者，病本于胃也。薄脾则烦不能食，食不下者，胃脘隔也。身重难以行者，胃脉在足也。月事不来者，胞脉闭也，胞脉者属心而络于胞中，今气上迫肺，心气不得下通，故月事不来也。",
        "　　帝曰：善。"
    ],
    "translationArr": [
        "译文",
        "作者：佚名",
        "　　黄帝问道：有的温热病患者，汗出以后，随即又发热，脉象急疾躁动，其病逝不仅没有因汗出而衰减，反而出现言语狂乱，不进饮食等症状，这叫什麽病？",
        "　　岐伯回答说：这种病叫阴阳交，阴阳交是死症。",
        "　　黄帝说：我想听听其中的道理。",
        "　　岐伯说：人所以能够出汗，是依赖于水谷所化生的精气，水谷之精气旺盛，便能胜过邪气而出汗，现在邪气与正气交争于骨肉之间，能够得到汗出的是邪气退而精气胜，精气胜的应当能进饮食而不在发热。复发热是邪气尚留，汗出是精气胜邪，现在汗出后又复发热，是邪气胜过精气。不进饮食，则精气得不到继续补益，邪热又逗留不去，这样发展下去，病人的生命就会立即发生危险。《热论》中也曾说：汗出而脉仍躁盛，是死证。现在其脉象不与汗出相应，是精气已经不能胜过邪气，死亡的征象已是很明显的了。况且狂言乱语是神志失常，神志失常是死证。现在已出现了三种死证，却没有一点生机，病虽可能因汗出而暂时减轻，但终究是要死亡的。",
        "　　黄帝说：有的病全身发热，汗出，烦闷，其烦闷并不因汗出而缓解，这是什麽病呢？",
        "　　岐伯说：汗出而全身发热，是因感受了风邪；烦闷不解，是由于下气上逆所致，病名叫风厥。",
        "　　黄帝说：希望你能详尽地讲给我听。",
        "　　岐伯说：太阳为诸阳主气，主人一身之表，所以太阳首先感受风邪的侵袭。少阴与太阳相为表里，表病则里必应之，少阴手太阳发热的影响，其气亦从之而上逆，上逆便称为厥。",
        "　　黄帝说：怎麽治疗呢？",
        "　　岐伯说：治疗时应并刺太阳、少阴表里两经，即刺太阳以泻风热之邪，刺少阴以降上逆之气，并内服汤药。",
        "　　黄帝说：劳风的病情是怎样的呢？",
        "　　岐伯说：劳风的受邪部位常在肺下，其发病的症状，使人头项强直，头昏眩而视物不清，唾出粘痰似涕，恶风而寒栗，这就是劳风病的发病情况。",
        "　　黄帝说：怎样治疗呢？",
        "　　岐伯说：首先应使其胸中通畅，俯仰自如。肾经宠盛的青年人，太阳之气能引肾经外布，则水能济火，经适当治疗，可三日而愈；中年人精气稍衰，须五日可愈；老年人精气已衰，水不济火，须七日始愈。这种病人，咳出青黄色粘痰，其状似脓，凝结成块，大小如弹丸，应使痰从口中或鼻中排出，如果不能咳出，就要伤其肺，肺伤则死。",
        "　　黄帝说：有患肾风的人，面部浮肿，目下壅起，妨害言语，这种病可以用针刺治疗吗？",
        "　　岐伯说：虚证不能用刺。如果不应当刺而误刺，必伤其真气，使其脏气虚，五天以后，则病气复至而病势加重。",
        "　　黄帝说：病气至时情况怎样呢？",
        "　　岐伯说：病气至时，病人必感到少气，时发热，时常觉得热从胸背上至头，汗出手热，口中干渴，小便色黄，目下浮肿，腹中鸣响，身体沉重，行动困难。如患者是妇女则月经闭止，心烦而不能饮食，不能仰卧，仰卧就咳嗽的很厉害，此病叫风水，在《刺法》中有所论述。",
        "　　黄帝说：我想听听其中的道理。",
        "　　岐伯说：邪气之所以能够侵犯人体，是由于其正气先虚。肾脏属阴，风邪属阳。肾阴不足，风阳便乘虚侵入，所以呼吸少气，时时发热而汗出。小便色黄，是因为腹中有热。不能仰卧，是以内水气上乘于胃，而胃中不和。仰卧则咳嗽加剧，是因为水气上迫于肺。凡是有水气病的，目下部先出现微肿。",
        "　　黄帝说：为什麽？",
        "　　岐伯说：水是属阴的，目下也是属阴的部位，腹部也是至阴所在之处，所以腹中有水的，必使目下部位微肿。水邪之气上泛凌心，迫使脏真心火之气上逆，所以口苦咽干，不能仰卧，仰卧则水气上逆而咳出清水。凡是有水气病的人，都因水气上乘于胃而不能卧，卧则水气上凌于心而惊，逆于肺则咳嗽加剧。腹中鸣响，是胃肠中有水气窜动，其病本在于胃。若水迫于脾，则心烦不能进食。饮食不进，是水气阻隔于胃脘。身体沉重而行动困难，是因为胃的经脉下行于足部，水气随经下流所致。妇女月经不来，是因为水气阻滞，胞脉闭塞不通的缘故。胞脉属于心而下络于胞中，现水气上迫于肺，使心气不得下通，所以胞脉闭而月经不来。",
        "　　黄帝说：好。▲",
        "参考资料："
    ],
    "reference": [
        "佚名.大道家园.http://www.dadaojiayuan.com/qikanneirong_255.html"
    ]
}