{
    "title": "灵枢·五味论",
    "author": "作者：佚名",
    "content": [
        "　　黄帝问于少俞曰：五味入于口也，各有所走，各有所病，酸走筋，多食之，令人癃；咸走血，多食之，令人渴；辛走气，多食之，令人洞心；苦走骨，多食之，令人变呕；甘走肉，多食之，令人挽心。余知其然也，不知其何由？愿闻其故。少俞答曰：酸入于胃，其气涩以收，上之两焦，弗能出入也，不出即留于胃中，胃中和温，则下注膀胱，膀胱之胞薄以懦，得酸则缩绻，约而不通，水道不行，故癃。阴者，积筋之所终也，故酸入而走筋矣。",
        "　　黄帝曰：咸走血，多食之，令人渴，何也？少俞曰：咸入于胃；其气上走中焦，注于脉，则血气走之，血与咸相得，则凝，凝则胃中汁注之，注之则胃中竭，竭则咽路焦，故舌本干而善渴。血脉者，中焦之道也，故咸入而走血矣。",
        "　　黄帝曰：辛走气，多食之，令人洞心，何也？少俞曰：辛入于胃，其气走于上焦，上焦者，受气而营诸阳者也，姜韭之气熏之，营卫之气，不时受之，久留心下，故洞心。辛与气俱行，故辛入而与汗俱出。",
        "　　黄帝曰：苦走骨，多食之，令人变呕，何也？少俞曰：苦入于胃，五榖之气，皆不能胜苦，苦入下脘，三焦之道，皆闭而不通，故变呕。齿者，骨之所终也，故苦入而走骨，故入而复出，知其走骨也。",
        "　　黄帝曰：甘走肉，多食之。令人悗心，何也？少俞曰：甘入于胃，其气弱小，不能上至于上焦，而与谷留于胃中者，令人柔润者也，胃柔则缓，缓则，虫动，虫动则令人悗心。其气外通于肉，故甘走肉。"
    ],
    "translationArr": [
        "译文",
        "作者：张云昌 孟蓬生等",
        "　　黄帝问少俞说：五味进入口内，各有它喜欢趋走的地方，也各有它所引发的病症。酸味趋走于筋，多食酸味，使人小便不通；咸味趋走于血，多食咸味，使人发渴；辛味趋走于气，多食辛味，使人感觉心如火烧；苦味趋走于骨，多食苦味，使人拘挛、呕吐；甘味趋走于肉，多食甘味，使人心闷。我知道五味食用过度会分别引发上述症状，但不知道是因为什么。我想听听其中缘故。",
        "　　少俞回答说：酸味进入胃内，它的气涩滞不滑并有收敛作用，上行至于上中两焦，不能随着气化运行而出入往来。既不能出，则留于胃中，胃中温和，便向下渗注于膀胱，膀胱皮薄而软，受到酸味的作用便紧缩蜷曲，致使膀胱出口收束不通，以至于小便不通，因而造成癃闭之症。人的阴器，是全身诸筋最终聚结之处，所以说酸味进入胃中，是趋走于筋的。",
        "　　黄帝问：咸味趋走于血，多食咸味使人口渴，这是为什么？ ",
        "　　少俞说：咸味进入胃中，其气向上趋走于中焦，渗注于诸脉。脉是血气运行之处，血与咸味相遇，则血脉凝涩；血脉凝涩，胃内的汁液就渗注于血；胃内汁液渗注于血，则胃内汁液枯竭；胃内汁液枯竭，则咽喉焦干，所以舌根发干而易觉口渴。血脉是取道于中焦而通血气的，所以咸味进入中焦，便趋走于血。",
        "　　黄帝问：辛味趋走于气，多食辛味，使人烧心，这是为什么？ ",
        "　　少俞说：辛味进入胃中，其气趋走于上焦。上焦是纳受水谷所化精微之气而营护诸阳气的，姜、韭的辛气熏蒸上焦，营卫之气也不时受到辛味的刺激，而长时留滞胃中，所以有如火烧心的感觉。辛味趋走于卫气，与卫气同行，所以辛味入胃后，就会和汗液一起发散出来。",
        "　　黄帝问：苦味趋走于骨，多食苦味，使人拘挛、呕吐，这是为什么？ ",
        "　　少俞说：苦味进入胃中，胃中的五谷之气都敌不过苦味。苦味进入下脘，三焦的气行之路俱都闭塞不通，所以拘挛呕吐。牙齿是胃的终了处，苦味进入胃中，先趋走于骨，而后复出于齿，致使牙齿发黑而疏松，所以知道苦味是趋走于骨的。",
        "　　黄帝问：甘味趋走于肉，多食甘味，使人心闷，这是为什么？ ",
        "　　少俞说：甘味进入胃中，其气弱小，不能上行至于上焦，而是与谷物一起留在胃中。甘味能使胃变得柔润，胃柔润则胃壁松弛，胃壁松弛，胃中的寄生虫就会蠕动，虫蠕动，则使人心闷。甘味之气外通于肉，所以说甘味趋走于肉。▲",
        "参考资料："
    ],
    "reference": [
        "张云昌 孟蓬生等.道客巴巴.http://www.doc88.com/p-298364351547.html"
    ]
}