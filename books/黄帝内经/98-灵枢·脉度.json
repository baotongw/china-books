{
    "title": "灵枢·脉度",
    "author": "作者：佚名",
    "content": [
        "　　黄帝曰：愿闻脉度。歧伯答曰：手之六阳，从手至头，长五尺，五六三丈。手之六阴，从手至胸中，三尺五寸，三六一丈八尺，五六三尺，合二丈一尺。足之六阳，从足上至头，八尺六八四丈八尺。足之六阴，从足至胸中，六尺五寸，六六三丈六尺，五六三尺，合三丈九尺。跷脉从足至目，七尺五寸，二七一丈四尺，二五一尺，合一丈五尺。督脉、任脉各四尺五寸，二四八尺，二五一尺，合九尺。凡都合一十六丈二尺，此气之大经隧也。",
        "　　经脉为里，支而横者为络，络之别者为孙，盛而血者疾诛之。盛者泻之，虚者饮药以补之。五藏常内阅于上七窍也。故肺气通于鼻，肺和则鼻能知臭香矣；心气通于舌，心和则舌能知五味矣；肝气通于目，肝和则目能辨五色矣；脾气通于口，脾和则口能知五榖矣；肾气通于耳，肾和则耳能闻五音矣。五脏不和，则七窍不通；六腑不合则留为痈。故邪在腑则阳脉不和，阳脉不和则气留之，气留之则阳气盛矣。阳气太盛，则阴脉不利，阴脉不利则血留之，血留之则阴气盛矣。阴气太盛则阳气不能荣也，故曰关。阳气太盛，则阴气弗能荣也，故曰格。阴阳俱盛，不得相荣，故曰关格。关格者，不得尽期而死也。",
        "　　黄帝曰：跷脉安起安止，何气荣也？歧伯答曰：跷脉者，少阴之别，起于然骨之后。上内踝之上，直上循阴股，入阴，上循胸里，入缺盆，上出人迎之前，入頄，属目内眦，合于太阳，阳跷而上行，气并相还，则为濡，目气不荣，则目不合。",
        "　　黄帝曰：气独行五脏，不荣六腑，何也？歧伯答曰：气之不得无行也，如水之流，如日月之行不休，故阴脉荣其脏，阳脉荣其腑，如环之无端，莫知其纪，终而复始，其流溢之气，内溉脏腑，外濡腠理。",
        "　　黄帝曰：跷脉有阴阳，何脉当其数？歧伯曰：男子数其阳，女子数其阴，当数者为经，其不当数者为络也。"
    ],
    "translationArr": [
        "译文",
        "作者：张云昌 孟蓬生等",
        "　　黄帝说：我想知道经脉的长度。 ",
        "　　岐伯回答说：两手的六条阳经，从手至头，每条脉长五尺，五六共三丈。两手的六条阴经，从手至胸，每条脉长三尺五寸，三六共是一丈八尺，五六得三尺，共计二丈一尺。两足的六条阳经，从足至头，每条脉长八尺，六八合四丈八尺。两足的六条阴经，从足至胸，每条经脉长六尺五寸，六六得三丈六尺，五六得三尺，共计三丈九尺。左右两蹻脉，从足至目，各长七尺五寸，二七得一丈四尺，二五得一尺，共计一丈五尺。督脉、任脉各长四尺五寸，二四得八尺，二五得一尺，共计九尺。以上这些经脉，总长一十六丈二尺，这就是脉气流行的较大的经隧。",
        "　　经脉循行在机体的里面，从经脉分支而横行的是络脉，络脉别出散行的是孙络。孙络盛满而有淤血的，应当赶快治疗，邪气盛的，可用泻法，正气虚的，应该饮服汤药进行调补。五脏的精气，常从体内经历于面部而上通于七窍。肺气通于鼻，肺气和调，鼻子就能辨别香臭。心气通于舌，心气和调，舌头就能辨别五味。肝气通于眼，肝气和调，眼就能辨别五色。脾气通于口，脾气和调，口就能辨别五谷之香。肾气通于耳，肾气和调，耳朵就能听清五音。如果五脏不和，七窍就会不通；六腑不和，气血就会留滞而结为痈肿。所以邪气在腑，属阳的经脉就不和；阳脉不和，气就会留滞；气滞，阳脉就会偏盛。邪气在五脏，属阴的经脉就会不利；阴脉不利，气就会留滞；气滞，阴脉就会偏盛。阴气太盛，使阳气不能运行，这叫做关。阳气太盛，使阴气不能运行，这叫做格。阴阳都盛，不能相互营运，这叫做关格。关格的人活不到应有的年纪就要早死。",
        "　　黄帝问：蹻脉从哪里起到哪里止，是借助哪条经脉之气而使它运行的呢？ ",
        "　　岐伯回答说：阴蹻脉是足少阴肾经的别脉，起始于然骨后的照海穴处，上行内踝的上方，直向上行，沿着阴股内侧入阴器，再上行于胸里入缺盆，上出人迎的前方，入颧骨部，连于眼内角，与足太阳膀胱经脉会合而上行。阴蹻和阳蹻二气相接，并行环绕于目，阴盛则目泪濡湿，阳盛则目不能闭合。",
        "　　黄帝问：阴脉之气独行于五脏，而不运行于六腑，是什么道理呢？ ",
        "　　岐伯回答说：脉气的运行是没有停息的，就象水的流动、日月的运行一样，永不休止。所以阴脉运行于五脏，阳脉运行于六腑，如环无端、终而复始地运行着。其流溢的脉气，在内灌溉五脏六腑，在外则濡润肌表皮肤。",
        "　　黄帝问：蹻脉有阴有阳，究竟哪条蹻脉相当于以前所说的一丈五尺的数值呢？ ",
        "　　岐伯回答说：男子的数值，是指阳蹻，女子的数值，是指阴蹻，相当于脉度总数之内的，称为经，不包括在内的，称为络。▲",
        "参考资料："
    ],
    "reference": [
        "张云昌 孟蓬生等.道客巴巴.http://www.doc88.com/p-298364351547.html"
    ]
}